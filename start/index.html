<!DOCTYPE html>
<html lang="en-US">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>业精于勤，荒于嬉；行成于思，毁于随。 | Cmq Blog</title>
    <meta name="generator" content="VuePress 1.9.9">
    <link rel="icon" href="/blog/icons/favicon-16x16.png">
    <meta name="description" content="Cmq&#39;s Blog">
    
    <link rel="preload" href="/blog/assets/css/0.styles.007af73e.css" as="style"><link rel="preload" href="/blog/assets/js/app.0a82c7d3.js" as="script"><link rel="preload" href="/blog/assets/js/2.123ea71d.js" as="script"><link rel="preload" href="/blog/assets/js/39.5ef9bcf8.js" as="script"><link rel="prefetch" href="/blog/assets/js/10.7c003f62.js"><link rel="prefetch" href="/blog/assets/js/11.f1517e56.js"><link rel="prefetch" href="/blog/assets/js/12.020e4b58.js"><link rel="prefetch" href="/blog/assets/js/13.dc3f7565.js"><link rel="prefetch" href="/blog/assets/js/14.39058c8f.js"><link rel="prefetch" href="/blog/assets/js/15.cad9eb5e.js"><link rel="prefetch" href="/blog/assets/js/16.596570a1.js"><link rel="prefetch" href="/blog/assets/js/17.bb29fc8b.js"><link rel="prefetch" href="/blog/assets/js/18.a0777e58.js"><link rel="prefetch" href="/blog/assets/js/19.f59c85b7.js"><link rel="prefetch" href="/blog/assets/js/20.b7697a39.js"><link rel="prefetch" href="/blog/assets/js/21.0b7340f0.js"><link rel="prefetch" href="/blog/assets/js/22.82bcc8a3.js"><link rel="prefetch" href="/blog/assets/js/23.aac1487a.js"><link rel="prefetch" href="/blog/assets/js/24.ce2b3693.js"><link rel="prefetch" href="/blog/assets/js/25.55b71dad.js"><link rel="prefetch" href="/blog/assets/js/26.ccd31ed6.js"><link rel="prefetch" href="/blog/assets/js/27.39bdff64.js"><link rel="prefetch" href="/blog/assets/js/28.91c18ba7.js"><link rel="prefetch" href="/blog/assets/js/29.66b642ac.js"><link rel="prefetch" href="/blog/assets/js/3.6aced643.js"><link rel="prefetch" href="/blog/assets/js/30.d1365d2d.js"><link rel="prefetch" href="/blog/assets/js/31.c507b921.js"><link rel="prefetch" href="/blog/assets/js/32.a83f53ba.js"><link rel="prefetch" href="/blog/assets/js/33.f97d626f.js"><link rel="prefetch" href="/blog/assets/js/34.d55f3bac.js"><link rel="prefetch" href="/blog/assets/js/35.aaf99217.js"><link rel="prefetch" href="/blog/assets/js/36.99424c1e.js"><link rel="prefetch" href="/blog/assets/js/37.b531a3f3.js"><link rel="prefetch" href="/blog/assets/js/38.79f9ec24.js"><link rel="prefetch" href="/blog/assets/js/4.5d6a5455.js"><link rel="prefetch" href="/blog/assets/js/40.d393a0c9.js"><link rel="prefetch" href="/blog/assets/js/41.9f5f6d00.js"><link rel="prefetch" href="/blog/assets/js/42.d43c4d7b.js"><link rel="prefetch" href="/blog/assets/js/43.68d33ee6.js"><link rel="prefetch" href="/blog/assets/js/44.88de2a12.js"><link rel="prefetch" href="/blog/assets/js/45.e7f8007e.js"><link rel="prefetch" href="/blog/assets/js/46.f5912239.js"><link rel="prefetch" href="/blog/assets/js/47.e7bac95b.js"><link rel="prefetch" href="/blog/assets/js/48.e35dd7ae.js"><link rel="prefetch" href="/blog/assets/js/49.d890475b.js"><link rel="prefetch" href="/blog/assets/js/5.409342fe.js"><link rel="prefetch" href="/blog/assets/js/6.e7595ecc.js"><link rel="prefetch" href="/blog/assets/js/7.df22b2c0.js"><link rel="prefetch" href="/blog/assets/js/8.4e89cb95.js"><link rel="prefetch" href="/blog/assets/js/9.77c94134.js">
    <link rel="stylesheet" href="/blog/assets/css/0.styles.007af73e.css">
  </head>
  <body>
    <div id="app" data-server-rendered="true"><div class="theme-container"><header class="navbar"><div class="sidebar-button"><svg xmlns="http://www.w3.org/2000/svg" aria-hidden="true" role="img" viewBox="0 0 448 512" class="icon"><path fill="currentColor" d="M436 124H12c-6.627 0-12-5.373-12-12V80c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12z"></path></svg></div> <a href="/blog/" class="home-link router-link-active"><img src="/blog/logo.png" alt="Cmq Blog" class="logo"> <span class="site-name can-hide">Cmq Blog</span></a> <div class="links"><div class="search-box"><input aria-label="Search" autocomplete="off" spellcheck="false" value=""> <!----></div> <nav class="nav-links can-hide"><div class="nav-item"><a href="/blog/start/" aria-current="page" class="nav-link router-link-exact-active router-link-active">
  Blog
</a></div><div class="nav-item"><a href="https://cmingqiu.github.io/webpack/start/" target="_self" class="nav-link external">
  Webpack
  <!----></a></div><div class="nav-item"><a href="/blog/node/" class="nav-link">
  Node
</a></div> <a href="https://github.com/Cmingqiu/blog" target="_blank" rel="noopener noreferrer" class="repo-link">
    GitHub
    <span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a></nav></div></header> <div class="sidebar-mask"></div> <aside class="sidebar"><nav class="nav-links"><div class="nav-item"><a href="/blog/start/" aria-current="page" class="nav-link router-link-exact-active router-link-active">
  Blog
</a></div><div class="nav-item"><a href="https://cmingqiu.github.io/webpack/start/" target="_self" class="nav-link external">
  Webpack
  <!----></a></div><div class="nav-item"><a href="/blog/node/" class="nav-link">
  Node
</a></div> <a href="https://github.com/Cmingqiu/blog" target="_blank" rel="noopener noreferrer" class="repo-link">
    GitHub
    <span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a></nav>  <ul class="sidebar-links"><li><a href="/blog/start/" aria-current="page" class="active sidebar-link">起步</a></li><li><a href="/blog/SSH/" class="sidebar-link">SSH配置及原理</a></li><li><a href="/blog/npm/" class="sidebar-link">搭建npm私服</a></li><li><section class="sidebar-group collapsable depth-0"><p class="sidebar-heading"><span>JS基础</span> <span class="arrow right"></span></p> <!----></section></li><li><section class="sidebar-group collapsable depth-0"><p class="sidebar-heading"><span>CSS</span> <span class="arrow right"></span></p> <!----></section></li><li><section class="sidebar-group collapsable depth-0"><p class="sidebar-heading"><span>Jenkins自动化部署</span> <span class="arrow right"></span></p> <!----></section></li><li><a href="/blog/vue-router/" class="sidebar-link">手写vue-router源码</a></li><li><section class="sidebar-group collapsable depth-0"><p class="sidebar-heading"><span>手写Vue2源码</span> <span class="arrow right"></span></p> <!----></section></li><li><section class="sidebar-group collapsable depth-0"><p class="sidebar-heading"><span>手写Vue3源码</span> <span class="arrow right"></span></p> <!----></section></li><li><section class="sidebar-group collapsable depth-0"><p class="sidebar-heading"><span>每日一题</span> <span class="arrow right"></span></p> <!----></section></li><li><a href="/blog/utils.html" class="sidebar-link">utils工具方法</a></li><li><section class="sidebar-group collapsable depth-0"><p class="sidebar-heading"><span>工程化配置</span> <span class="arrow right"></span></p> <!----></section></li></ul> </aside> <main class="page"> <div class="theme-default-content content__default"><h1 id="业精于勤-荒于嬉-行成于思-毁于随。"><a href="#业精于勤-荒于嬉-行成于思-毁于随。" class="header-anchor">#</a> 业精于勤，荒于嬉；行成于思，毁于随。</h1> <p>国子先生晨入太学，招诸生立馆下，诲之曰：“业精于勤，荒于嬉；行成于思，毁于随。方今圣贤相逢，治具毕张。拔去凶邪，登崇畯良。占小善者率以录，名一艺者无不庸。爬罗剔抉，刮垢磨光。盖有幸而获选，孰云多而不扬？诸生业患不能精，无患有司之不明；行患不能成，无患有司之不公。”</p> <p>言未既，有笑于列者曰：“先生欺余哉！弟子事先生，于兹有年矣。先生口不绝吟于六艺之文，手不停披于百家之编。纪事者必提其要，纂言者必钩其玄。贪多务得，细大不捐。焚膏油以继晷，恒兀兀以穷年。先生之业，可谓勤矣。</p> <p>觝排异端，攘斥佛老。补苴罅漏，张皇幽眇。寻坠绪之茫茫，独旁搜而远绍。障百川而东之，回狂澜于既倒。先生之于儒，可谓有劳矣。</p> <p>沉浸醲郁，含英咀华，作为文章，其书满家。上规姚姒，浑浑无涯；周诰、殷《盘》，佶屈聱牙；《春秋》谨严，《左氏》浮夸；《易》奇而法，《诗》正而葩；下逮《庄》、《骚》，太史所录；子云，相如，同工异曲。先生之于文，可谓闳其中而肆其外矣。</p> <p>少始知学，勇于敢为；长通于方，左右具宜。先生之于为人，可谓成矣。</p> <p>然而公不见信于人，私不见助于友。跋前踬后，动辄得咎。暂为御史，遂窜南夷。三年博士，冗不见治。命与仇谋，取败几时。冬暖而儿号寒，年丰而妻啼饥。头童齿豁，竟死何裨。不知虑此，而反教人为？”</p> <p>先生曰：“吁，子来前！夫大木为杗，细木为桷，欂栌、侏儒，椳、闑、扂、楔，各得其宜，施以成室者，匠氏之工也。玉札、丹砂，赤箭、青芝，牛溲、马勃，败鼓之皮，俱收并蓄，待用无遗者，医师之良也。登明选公，杂进巧拙，纡馀为妍，卓荦为杰，校短量长，惟器是适者，宰相之方也。昔者孟轲好辩，孔道以明，辙环天下，卒老于行。荀卿守正，大论是弘，逃谗于楚，废死兰陵。是二儒者，吐辞为经，举足为法，绝类离伦，优入圣域，其遇于世何如也？今先生学虽勤而不繇其统，言虽多而不要其中，文虽奇而不济于用，行虽修而不显于众。犹且月费俸钱，岁靡廪粟；子不知耕，妇不知织；乘马从徒，安坐而食。踵常途之役役，窥陈编以盗窃。然而圣主不加诛，宰臣不见斥，兹非其幸欤？动而得谤，名亦随之。投闲置散，乃分之宜。若夫商财贿之有亡，计班资之崇庳，忘己量之所称，指前人之瑕疵，是所谓诘匠氏之不以杙为楹，而訾医师以昌阳引年，欲进其豨苓也。</p></div> <footer class="page-edit"><div class="edit-link"><a href="https://github.com/Cmingqiu/blog/edit/master/docs/start/index.md" target="_blank" rel="noopener noreferrer">在 GitHub 上编辑此页</a> <span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></div> <!----></footer> <div class="page-nav"><p class="inner"><!----> <span class="next"><a href="/blog/SSH/">
        SSH配置及原理
      </a>
      →
    </span></p></div> </main></div><div class="global-ui"></div></div>
    <script src="/blog/assets/js/app.0a82c7d3.js" defer></script><script src="/blog/assets/js/2.123ea71d.js" defer></script><script src="/blog/assets/js/39.5ef9bcf8.js" defer></script>
  </body>
</html>
